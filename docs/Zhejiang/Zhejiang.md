# <font face = "Source Han Serif">兩浙防護錄</font>

> 出版社：浙江古籍出版社 (浙江文叢)

## 出版說明

<font face = "Source Han Serif">「兩浙防護錄」不分卷，清阮元輯。阮元（一七六四 —— 一八四九），字伯元，號雲臺，江蘇儀徵人。乾隆五十四年（一七八九）進士，歷任浙江、江西、河南巡撫及湖廣、雲貴總督等職，諡文達。著有「揅經室集」等。</font>

<font face = "Source Han Serif">是書依杭、寧、嘉、湖、紹、台、金、衢、嚴、 溫、處十一府序次彙錄各州縣陵寢祠墓七百二十餘處，所載入人物則上自唐虞下迄有清，間及其後裔。始雍正七年（一七二九），敕諭各省凡古帝王陵寢及其往聖先賢、名臣忠烈祠宇塋墓，須恭敬守護，其各省督撫轉飭各部屬勤加巡視，防護稽查。嘉慶六年（一八〇一），阮元時任浙江巡撫，因照查舊防護文冊漏誤之處極多，於是派員正譌補闕，重新造冊，遂於次年刊版頒行各處，以便依冊嚴加防護。卷首所載其嘉慶六年八月上禮工二部咨及七年飭浙江布政司札，陳述成書來由、體例頗悉，姑擇錄如下：</font>

><font face = "Source Han Serif">茲查浙省是項文冊沿襲舊式，通省七十八㕔州縣中之入冊者僅止三十三州縣，不及十分之五。旣已全縣失造，又或造而不全。卽如仁和爲附省首邑冊載祠墓僅止四處，查出漏造者甚多。又如富陽、餘杭、秀水、歸安、長興、鄞縣、山陰、諸曁、黃巖、蘭谿、西安等縣俱係浙中大地名區，人物之所萃薈，今冊內遺其縣名，並不開報一祠一墓，竟爲防護所不及。其冊中所載者或姓名事蹟舛譌，或朝代次序顚倒，或有此縣之祠墓載入彼縣之文冊，及彼此重見叠出者，或有其祠早圮，其墓久失，僅據傳聞造報徒有防護之虛名，而無其實者甚至漫不查考，竟將國朝奉旨從祀文廟之元儒金履祥等、奉旨追諡之故明忠臣方孝孺等各祠各墓並不入冊防護，𦊱 (罣)漏紕漏之處不可枚舉。本部院曁本司督率敎職員詳加稽考，或爲訂正或爲刪補，其體例則先陵寢後祠墓該地僅有祠墓者縣祠後墓。其事實則根據國史，旁採地志，其故明諸臣忠烈事蹟，謹遵「欽定勝朝殉節諸臣錄」，未敢稍有附會及妄加論贊。</font>

